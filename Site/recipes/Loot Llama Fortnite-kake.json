{"description": "En kake formet som Loot Llama fra verdens mest populære dataspill, blir et midtpunkt i et hvert selskap! Server en deilig sjokoladekake med smørkrem og marsipan til stor jubel.", "submitter": "usr", "steps": ["Forvarm ovnen til 175 °C og kle en langpanne på ca. 30 x 40 cm med bakepapir.", "Smelt smør i en kjele på lav varme. Pisk egg og sukker kraftig til tykk eggedosis. Visp inn smeltet smør, olje og melk.", "Bland sammen hvetemel, kakao og bakepulver og sikt inn i røren. Rør til en glatt deig og hell over i langpannen. Stek kaken midt i ovnen i ca. 25 minutter. Avkjøl helt.", "Flytt kaken over på et serveringsfat og kutt ut formen til Loot Llama. Finn gjerne et bilde på internett (søk på Loot Llama 2D) og print ut slik at du kan bruke det som mal).", "Sørg for at smør og kremost er romtemperert. Pisk romtemperert smør og melis hvitt og luftig. Pisk inn romtemperert kremost og frøene fra vaniljestangen til en luftig glasur.", "Del glasuren i fire og farg hver med konditorfarge; en blå, en turkis, en lilla og en rosa. Du kan blande farger for å få dem så riktig som mulig. Du trenger litt mer blå og rosa, så lag gjerne de fargene med litt mer av glasuren. Ha de forskjellige glasurene i sprøyteposer.", "Du må jobbe med alle fire fargene samtidig, så du må enten ha fire like sprøytetipper eller ha en pose med tipp som du kan ta utenpå de andre posene og dermed enkelt bytte farge. Bruk en sprøytetipp med flat tupp slik at du får flate striper. Begynn nederst på figuren og legg på overlappende striper. Bruk hver farge i ca 3 cm til du kommer til hodet.", "Fordel rosa krem utover hodet og blå krem på beina slik at hele kaken blir dekket. Lag en liten hale med glasuren.", "Rull ut marsipan på et bord drysset med melis. Skjær ut nesereimer, sal, pil, øye etc. og mal dem i brun/sort-nyanser med konditorfarge blandet med litt vann. Dekorer kaken med marsipanen og form ev. lås og beslag."], "ingredients": [{"amount": "225 g", "name": "TINE Meierismør"}, {"amount": "5 stk", "name": "egg"}, {"amount": "4 dl", "name": "sukker"}, {"amount": "¾ dl", "name": "rapsolje"}, {"amount": "¾ dl", "name": "TINE® Helmelk 3,5 % fett"}, {"amount": "4 ½ dl", "name": "hvetemel"}, {"amount": "1 ½ dl", "name": "kakao"}, {"amount": "1 ss", "name": "bakepulver"}, {"amount": "300 g", "name": "TINE Meierismør"}, {"amount": "900 g", "name": "melis"}, {"amount": "185 g", "name": "TINE Kremgo® Naturell"}, {"amount": "1 stk", "name": "vaniljestang"}, {"amount": "1 ts", "name": "rosa konditorfarge"}, {"amount": "1 ts", "name": "lilla konditorfarge"}, {"amount": "1 ts", "name": "blå konditorfarge"}, {"amount": "1 ts", "name": "turkis konditorfarge"}, {"amount": "100 g", "name": "marsipan"}, {"amount": "½ dl", "name": "melis"}, {"amount": "½ ts", "name": "brun konditorfarge"}, {"amount": "½ ts", "name": "sort konditorfarge"}], "picture": "https://www.tine.no/_/recipeimage/w_1028%2Ch_720%2Cc_fill%2Cx_1500%2Cy_1000%2Cg_xy_center/recipeimage/4577207.jpg", "type": "recipe", "link": "Loot Llama Fortnite-kake", "name": "Loot Llama Fortnite-kake"}